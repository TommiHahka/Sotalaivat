##Aihemäärittely

**Aihe:** Laivanupotuspeli

Projektin tarkoituksena on toteuttaa perinteinen laivanupotuspeli, jossa pelaaja pelaa tekoälyä vastaan. Pelin alussa pelaaja sijoittaa aluksensa (1 lentotukialus, 2 risteilijää, 3 hävittäjää ja 4 sukellusvenettä) ruudukkoon, jonka koko on 10 X 10 ruutua. Laivoja pystyy myös kääntämään ja niiden sijoittamiselle on olemassa tiettyjä rajoituksia. Pelin alettua pelaaja valitsee ruudukosta, mihin kohtaan vastustajan ruudukkoa hän haluaa ampua. Peli pitää automaattisesti kirjaa osumista ja hudeista sekä ilmoittaa upotuksista ja osumista. Tekoäly ampuu pelaajan vuorojen välissä ja peli pitää kirjaa osumista pelaajan laivoihin. Peli sisältää myös äänitehosteita.

Pelin päätyttyä ruudulla näytetään lopputuloksesta riippuen "Voitit!"- tai "Hävisit!"-tyyppinen viesti. Tekoälyn on tarkoitus olla hyvin yksinkertainen, ja se ampuu lähinnä satunnaisiin ruutuihin. Osuman saadessaan se käy kuitenkin kaikki viereiset ruudut läpi lisäosumien toivossa.

**Käyttäjät:** Pelaaja

**Pelaajan käyttämät toiminnot:** 
* Uuden pelin aloittaminen
* Laivan sijoittaminen ruudukkoon
* Laivan kääntäminen 90° ruudukossa
* Laivan uudelleen sijoittaminen
* Ampuminen pelaajan valitsemaan ruutuun
* Tekoälyn laivaan osuminen
* Tekoälyn laivan upottaminen
* Osuman saaminen pelaajan laivaan
* Pelaajan laivan uppoaminen
* Äänitehosteiden kytkeminen päälle/pois
* Pelin voittaminen
* Pelin häviäminen